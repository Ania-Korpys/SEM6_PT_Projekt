# SEM6_PT_Projekt
## Baza danych oraz aplikacja wspomagająca pracę projektanta systemu telefonii internetowej

Wymagania dotyczące sprzętu i oprogramowania (najsłabsza specyfikacja komputera na której testowane było oprogramowanie):

•	System operacyjny: Windows 7 64-bit lub nowszy, 

•	Procesor: procesor o taktowaniu 1 GHz lub lepszy, 

•	Karta graficzna: Intel HD Graphics 4000 lub lepsza,

•	Pamięć RAM: 2 GB lub więcej, 

•	Miejsce na dysku: 40 MB lub więcej,

•	Java Development Kit 15.0.1 lub nowsza, 

•	Java 8 Update 121 lub nowsza.


Instalacja:
Aplikację należy pobrać ze strony jej poświęconej (https://github.com/Ania-Korpys/SEM6_PT_Projekt/tree/executable) poprzez kliknięcie przycisku „Code” → „Download ZIP”, a następnie rozpakować. Aplikacja i baza danych nie wymaga instalacji. Aby skorzystać z aplikacji należy uruchomić plik wykonywalny „VoIPAssistant.exe”. W celu poprawnego działania aplikacji plik wykonywalny „VoIPAssistant.exe” oraz plik bazy danych „SQLite_voip2.db” muszą znajdować się w tym samym folderze. Przed uruchomieniem aplikacji należy upewnić się, iż posiadamy na komputerze zainstalowaną odpowiednią wersję środowiska Java. 

Instrukcja obsługi:
W celu znalezienia informacji o kodekach o pożądanych przez nas parametrach w dolnej części okna aplikacji należy wybrać odpowiednią opcję z listy lub wpisać wartość parametru (w zależności od rodzaju intersującego nas parametru). Użytkownik ma możliwość postawienia warunków dotyczących więcej niż jednego parametru. Uzupełnienie każdego z pól jest opcjonalne. Po ustaleniu kryteriów należy wcisnąć przycisk „Szukaj”, który spowoduje wyświetlenie się wyników spełniających ustalone kryteria.
W celu zresetowania wartości pól należy wcisnąć przycisk „Reset”. 
W celu zapisania wyświetlonych wyników w formie pliku o rozszerzeniu .txt należy wcisnąć przycisk „Zapisz”. Utworzony dzięki temu plik z wynikami znajduje się w tym samym folderze, w którym użytkownik przechowuje aplikację. 
W celu posortowania wyników rosnąco należy kliknąć na nagłówek interesującej użytkownika kolumny. W celu posortowania wyników malejąco należy kliknąć nagłówek ponownie. 
W celu zmiany szerokości kolumny należy wcisnąć i przytrzymać lewy przycisk myszy na granicy pomiędzy dwoma interesującymi użytkownika kolumnami, a następnie przeciągnąć je w lewo lub w prawo. 
W celu zmian kolejności wyświetlanych kolumn należy wcisnąć i przytrzymać lewy przycisk myszy na nagłówku kolumny, a następnie przeciągnąć ją w lewo lub w prawo na interesującą użytkownika pozycję. 
W przypadku sytuacji, w której użytkownik nie jest pewny znaczenia danego parametru może on skierować kursor myszu na nagłówek kolumny. Po krótkim czasie wyświetli mu się podpowiedź. Podobne podpowiedzi można uzyskać po skierowaniu kursora na przyciski „Szukaj”, „Zapisz”, „Reset” oraz listy z wyborem wartości parametrów. 
